JS Fundamentals
Курсът "JavaScript Fundamentals" изгражда базови умения по програмиране с езика JavaScript. Изучават се конструкциите на JavaScript за изграждане на програмна логика, типове данни, оператори, изрази, условни конструкции, цикли и работа с функции. Обръща се внимание на работа с масиви, стрингове и регулярни изрази, използване на обекти, асоциативни масиви и множества. Курсът е базиран на най-съвременни стандарти и JS технологии (изучава се ES2017).

Курсът е силно насочен към практиката, с огромен брой упражнения в клас и практически изпит. Всички задачи от упражненията и изпитите се оценяват автоматизирано с онлайн judge система.

Участниците имат възможност да участват в отделен курс за разработка на практически екипен проект (JavaScript Single Page Application), който обхваща целия учебен материал.

Курсът завършва с практически изпит по JavaScript програмиране с автоматизирано оценяване с онлайн judge система.

Курсът не е подходящ за напълно начинаещи. Изискват се начални умения по писане на програмен код (работа с данни, проверки, повторения), независимо от езика за програмиране и поне основно познаване на езика HTML.

Базовите познания по JavaScript са нужни на всеки, който иска да се занимава с нещо свързано с уеб разработка или сървърна JavaScript разработка.

Курсът е част от цялостната програма с JavaScript курсове и уроци за обучение по професия "JavaScript програмист" в Софтуерния университет.

Още
